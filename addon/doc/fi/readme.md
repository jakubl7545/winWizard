# Ikkunavelho #

* Tekijät: Oriol Gómez, Łukasz Golonka, nykyinen ylläpitäjä Jakub Lukowicz
* Yhteensopivuus: NVDA 2019.3 tai uudempi
* Lataa [vakaa versio][1]

Tämän lisäosan avulla voit suorittaa joitakin toimintoja korostetulle
ikkunalle tai siihen liittyvälle prosessille. Kun prosessi lopetetaan tai
ikkuna näytetään/piilotetaan, toiminnon onnistuessa kuuluu
vahvistusääni. Jos tämä tuntuu ärsyttävältä, voit poistaa äänen käytöstä
Ikkunavelhon asetuspaneelista, joka löytyy NVDA:n asetusikkunasta.

## Näppäinkomennot:
Näitä komentoja voidaan muuttaa Näppäinkomennot-valintaikkunan
Ikkunavelho-kategoriasta.
### Ikkunoiden piilottaminen ja piilotettujen ikkunoiden näyttäminen:
* NVDA+Windows+numerot 1-0: Piilottaa aktiivisen ikkunan painettua numeroa
  vastaavaan paikkaan.
* NVDA+Windows+Vasen nuoli: Siirtää edelliseen piilotettujen ikkunoiden
  pinoon.
* NVDA+Windows+Oikea nuoli: Siirtää seuraavaan piilotettujen ikkunoiden
  pinoon.
* Windows+Vaihto+H: Piilottaa aktiivisen ikkunan ensimmäiseen käytettävissä
  olevaan paikkaan.
* NVDA+Windows+H: Näyttää viimeksi piilotetun ikkunan.
* Windows+Vaihto+L: Näyttää luettelon kaikista piilotetuista ikkunoista
  pinojen mukaan ryhmiteltyinä (viimeksi piilotettu ikkuna on
  oletusarvoisesti valittuna).

### Prosessien hallinta:
* Windows+F4: Lopettaa aktiiviseen ikkunaan liittyvän prosessin.
* NVDA+Windows+P: Avaa valintaikkunan, jossa voit asettaa aktiiviseen
  ikkunaan liittyvän prosessin prioriteetin.

### Sekalaiset komennot:
* NVDA+Windows+Sarkain: Vaihtaa nykyisen ohjelman ylätason ikkunoiden
  välillä (hyödyllinen foobar2000:ssa, Back4Suressa jne.)
* Ctrl+Alt+T: Mahdollistaa aktiivisen ohjelman ikkunan nimen muuttamisen.

## Muutokset:

### Muutokset versiossa 5.0.6:

* Yhteensopiva NVDA 2024.1:n kanssa
* Käännöksiä päivitetty

### Muutokset versiossa 5.0.5:

* Yhteensopiva NVDA 2023.2:n kanssa
* Käännöksiä päivitetty

### Muutokset versiossa 5.0.4:

* Yhteensopiva NVDA 2022.1:n kanssa
* Vahvistusäänen käytöstä poistaminen on nyt mahdollista lisäosan
  asetuspaneelista
* Käännöksiä päivitetty

### Muutokset versiossa 5.0.3:

* Yhteensopiva NVDA 2021.1:n kanssa

### Muutokset versiossa 5.0.2:

* Ensimmäinen lisäosasivustolta saatavilla oleva versio

[[!tag dev stable]]

[1]: https://www.nvaccess.org/addonStore/legacy?file=winwizard
