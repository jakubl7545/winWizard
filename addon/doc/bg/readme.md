# Помощник за прозорците (Win Wizard) #

* Автор: Oriol Gómez, поддържана към момента от Łukasz Golonka
* Съвместимост с NVDA: 2019.3 и по-нови версии
* Изтегляне на [стабилна версия][1]

Тази добавка ви позволява да извършвате дадени операции върху фокусирания
прозорец или процеса, свързан с него. При прекратяване на процес или
показване/скриване на прозорец се възпроизвежда звуков сигнал за
потвърждение, когато действието е успешно. Ако намирате това за досадно,
можете да изключите тези звукови сигнали в панела с настройки на "Помощник
за прозорците", намиращ се в диалоговия прозорец за настройки на NVDA.

## Клавишни команди:
Всички тези команди могат да бъдат променени от диалоговия прозорец "Жестове
на въвеждане" в категорията "Помощник за прозорците " ("Win Wizard").
### Скриване и показване на скрити прозорци:
* NVDA+Windows+цифра от 1 до 0: Скрива фокусирания в момента прозорец в
  слота, съответстващ на натиснатата цифра
* NVDA+Windows+стрелка наляво: Преминава към предишния комплект от скрити
  прозорци.
* NVDA+Windows+стрелка надясно: Преминава към следващия комплект от скрити
  прозорци.
* Windows+Shift+H: Скрива текущо фокусирания прозорец в първия наличен слот
* NVDA+Windows+H: Показва последно скрития прозорец
* Windows+Shift+L: Показва списък на всички скрити прозорци, групирани по
  комплекти (имайте предвид, че по подразбиране е избран последно скритият
  прозорец)

### Управление на процесите:
* Windows+F4: Принудително прекратява процеса, свързан с фокусирания в
  момента прозорец
* NVDA+Windows+P: Отваря диалогов прозорец, който ви позволява да зададете
  приоритет на процеса, свързан с текущо фокусирания прозорец

### Разни команди:
* NVDA+Windows+TAB: Превключва между прозорци от най-високо ниво в текущата
  програма (полезно за foobar2000, Back4Sure и др.)
* Control+Alt+T: Позволява да се промени заглавието на текущо фокусираната
  програма

## Промени:

### Промени във версия 5.0.4:

* Съвместимост с NVDA 2022.1
* Вече е възможно да изключите звуковите сигнали за потвърждение в панела за
  настройки на добавката
* Обновени преводи

### Промени във версия 5.0.3:

* Съвместимост с NVDA 2021.1

### Промени във версия 5.0.2:

* Първо издание, достъпно от официалния уеб сайт за добавки за NVDA

[[!tag dev stable]]

[1]: https://www.nvaccess.org/addonStore/legacy?file=winwizard
